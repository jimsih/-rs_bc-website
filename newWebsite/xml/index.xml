<?xml version="1.0" encoding="UTF-8"?>
<root>
  <side>
    <link>
	  <title lang="sv">Start</title>
	</link>
    <link>
	  <title lang="sv">Vanliga frågor</title>
	</link>
    <link>
	  <title lang="sv">Om ÅRSBC</title>
	</link>
  </side>
  <index>
    <author>Erik Arvidsson</author>
	<link>
	<section>
    <title lang="sv">VÄLKOMMEN</title>
    <ingress lang="sv">
Ålidhem royal straight bridge club är en öppen bridgeförening. Vi strävar efter att anordna spelkvällar en gång i veckan. Den så kallade torsdagsbridgen har kommit att bli en omtyckt rutin.
    </ingress>
	</section>

	<section>
    <title lang="sv">VAD ÄR TORSDAGSBRIDGE?</title>
    <p lang="sv">
Traditionen har blivit att vi ses på kvällen och äter gemensam middag, avnjuter en kopp kaffe och en bit fika innan vi börjar spela bridge. Kvällarna anordnas oftast hemma hos någon eller i en kvarterslokal på Ålidhem. Hör av dig till någon i föreningen om du är intresserad att prova på!
    </p>
	</section>

	<section>
    <title lang="sv">HEMSIDESPROJEKT</title>
    <p lang="sv">
Just nu jobbar vi på att införa en konstruerad budgivningssimulering på hemsidan där besökarna veckovis kan jämföra egna beslut med hur andra resonerar i samma situation. Dessutom hoppas vi kunna införa en chatt eller ett forum på hemsidan strax. Till sist strävar vi även efter att införa information om budgivningsstandarden som vi använder på Ålidhem.
    </p>
	</section>
	</link>

	<link>
	<section>
    <title lang="sv">VANLIGA FRÅGOR</title>
    <ingress lang="sv">
Är bridge svårt?
    </ingress>
    <p lang="sv">
Så fort du lärt dig grundreglerna i bridge är det fritt fram att prova sig fram. Vi spelar på en rätt enkel nivå och anpassar oss alltid efter närvarandes erfarenhet. Det är ett spel med många dimensioner och du kan alltid utvecklas.
    </p>
	</section>
	<section>

    <ingress lang="sv">
Behöver jag några förkunskaper?
    </ingress>
    <p lang="sv">
Nej, vår erfarenhet säger att lättaste sättet att lära sig är att komma och prova på.
    </p>
	</section>
	<section>

    <ingress lang="sv">
Hur går det till?
    </ingress>
    <p lang="sv">
Spelet går ut på att man tillsammans med en partner i sitt lag ska vinna så många stick som möjligt. En omgång är uppdelat i två faser. Dels en budgivning där lagen försöker uppskatta hur många stick de kommer ta och om de vill spela med trumf eller inte. Dels så spelar man efter att budgivningen har genomförts och bägge lagen försöker ta så många stick som möjligt.
    </p>
	</section>
	</link>


	<link>
	<section>
    <title lang="sv">OM ÅRSBC</title>
    <p lang="sv">
Gemenskap, kamratskap och öppenhet är tre kännetecken för dagens bridgeförening. Föreningen är inte större än sina medlemmars engagemang och den gemytliga stämningen som präglar spelkvällarna är allt tack vare den ungefär 10 personer stora skara som i dagsläget deltar och spelar tillsammans. För att förstå hur vi kommit dit vi befinner oss idag behöver vi gå tillbaka några år i tiden.
    </p>
    <p lang="sv">
2013 börjar historien om hur ett antal barndomsvänner började ta sina vacklande steg på den bridgebana de befinner sig på idag. En anfader till en av kompisarna hade sedan en tid gått bort och efterlämnade i arv ett antal budbrickor, bridgekortlekar och en nybörjarbok i bridge (denna arvslott utgör än idag ett betydande bidrag för dagens medlemmar).
    </p>
    <p lang="sv">
Motivet att engagera sina vänner i bridge är, för den anhörige till den bortgångne, antingen bortglömt eller förträngt. Oavsett om det berodde på den efterlevandes skuldkänslor eller en genuin nyfikenhet för bridgens vackra och komplicerade natur så introducerades så småningom kortspelet bridge för vännerna.
    </p>
    <p lang="sv">
Många historier går att höra från den tiden, tiden före bildandet av föreningen som kommit att förklara hur och varför föreningen uppstått. I början spelade kompisarna bridge med flera månaders mellanrum och det var minst sagt lätt att glömma bort vad de tidigare lärt sig. 2014 och 2015 skedde en långsam upptrappning av hur ofta de träffades för bridgens skull och så småningom kläcktes idén om att starta en egen förening.
    </p>
    <p lang="sv">
Hösten 2015 grundades Ålidhem royal bridge club då medlemmarna kom att vilja organisera sitt bridgespelande i föreningsform. Grundarnas ambition var att inkludera så många vänner, vänners vänner och vänners vänners vänner som möjligt för att spela bridge på en sällskaplig nivå. I skrivande stund i begynnelsen av 2016 har medlemsantalet fördubblats och antalet personer som provat på bridge tillsammans med oss uppgår till runt 15 personer. Torsdagsbridgen har blivit en stadig företeelse, en hemsida har jobbats fram och föreningen har anslutit sig till Sverok. Vi hoppas på en fortsatt rolig utveckling där vi får lära känna nya personer som vill prova på!
    </p>
    <p lang="sv">VÄLKOMMEN!</p>
	</section>
	</link>
  </index>
</root>
